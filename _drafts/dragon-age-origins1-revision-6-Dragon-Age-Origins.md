---
id: 11
title: 'Dragon Age: Origins'
date: 2011-09-29T15:09:42+00:00
author: Martin Malý
layout: revision
guid: http://www.oldplayer.cz/1-revision-6/
permalink: /1-revision-6/
---
<div>
  <p>
    Nejsem náruživý hráč počítačových her. Na hraní nemám totiž moc času. Zato jsem náročný hráč: Chci, aby mě hra zaujala a dokázala vtáhnout do děje tak, aby hraní nebylo ztrátou času.
  </p>
  
  <p>
    Na úvod bych snad měl předeslat, že do <a href="http://www.misantrop.info/659545-nejlepsi-hra-vubec.php">Top Ten svých oblíbených her</a> počítám Civilizaci, Transport Tycoon, některé kousky z C&C, Oblivion, Half-Life 2, první půlku Crysis, Fallout 3 a Dragon Age.
  </p>
  
  <p>
    Tak, a je to venku.
  </p>
  
  <p>
    Nejprve stručný úvod: Nejsem <em>pařan</em>. Hra je pro mne odpočinek a zábava, nikoli posedlost. Ze seznamu je vidět, že mám rád hlavně strategie a FPS, prvky RPG mi nevadí, i když jsem nikdy nebyl náruživým hráčem RPG a dungeonů. Asi mi vadí ta fantasy veteš v nich. (Na vysvětlenou:<em> Z kraje 90. let jsem si prošel obdobím Dračího doupěte a Tolkiena a spol., takže jsem se nasytil tak akorát, aby mi nebylo nevolno. Nevolno se mi udělalo až z Pratchetta a pak z té neuvěřitelné inflace fantasy. Deset let mi pak trvalo, než jsem mohl číst slovo &#8220;hraničář&#8221; či &#8220;trpasličí kovář&#8221;, aniž bych si ublinknul.</em>)
  </p>
  
  <p>
    To jen na okraj, aby bylo jasno: Nerozumím RPG hrám, nechápu co znamená, když se řekne &#8220;klasický způsob levelování&#8221; (nehrál jsem tu klasiku) a nedokážu srovnat jednu hru s dalšími pěti stejného žánru. Nejsem totiž <em>pařan</em>, hraju jen hry, co mě baví.
  </p>
  
  <p>
    &#8212;
  </p>
  
  <p>
    Letos na podzim se poměrně urodilo a vypadalo to, že bych mohl mít za dlouhých zimních večerů co hrát.  Hnedle dva tituly byly slibné, totiž Risen a Borderlands.
  </p>
  
  <p>
    Risen jsem nainstaloval, spustil, chvíli hrál a byl zabit. Reload, chvíle hraní, smrt. Reload, chvíle hraní, smrt. Snížil jsem úroveň, chvíli hrál &#8211; a nic. Jak říkají Slováci: &#8220;<em>Neberie mi!</em>&#8220;Dal jsem mu asi pět hodin, což je čas, za jaký mě hra musí chytit pod krkem a nepustit &#8211; nebo otrávit. Risen otrávil. Nesedl mi do ruky, měl jsem pocit, že je mi příběh cizí a že <em>hraju hru</em> &#8211; což je pro mne nepříjemné. Nedokázal jsem vstoupit dovnitř, jako bych byl za sklem a hýbal figurkama. Špatné, špatné&#8230;
  </p>
  
  <p>
    Borderlands mě překvapily neobvyklou grafikou a příjemným postapokalyptickým prostředím. Hrát se to dalo, ale člověk (tedy: já) vzpomínal na Stalkera a Fallout 3 a říkal si, že tomu cosi málo chybí.
  </p>
  
  <p>
    No a do toho přišla nabídka: <em>Nechcete si zkusit Dragon Age?</em> Nejdřív jsem byl trochu skeptický &#8211; to bude nějaké RPG, hrr na draka, trpaslíci s palicí, elfové s lukem, hraničáři budou pobíhat po, ehm, hranicích, a já budu někde sbírat manu, slávu a hanu&#8230; Ale že prý ne, že to bude prý fakt dobré, takříkajíc<em> <strong>legen&#8230; wait for it&#8230;</strong></em>
  </p>
  
  <p>
    <em><strong>&#8212;<br /> </strong></em>
  </p>
  
  <p>
    A než se dočkáme, tak: Jaký je <em>Dragon Age: Origins</em> (či česky &#8220;<em>: Prameny</em>&#8220;)?
  </p>
  
  <p>
    (<strong>Spoiler alert!</strong>)
  </p>
  
  <p>
    <em>Jo a upozornění: Následující text neobsahuje návod, ani tipy, ani triky, ani fundovaný rozbor děje &#8211; je to jen subjektivní dojem ze hry. Podrobné informace o hraní najdete spíš u Dana: <a href="http://www.pooh.cz/pooh/a.asp?a=2015646">DAO@pooh.cz</a> či na <a href="http://eu.dragonage.com/?lang=cz">českých stránkách Dragon Age</a>)</em>
  </p>
  
  <p>
    <img src="http://www.misantrop.info/sites/misantrop.info/files/get_image/da1.jpg" alt="Dragon Age 1" width="500" height="313" />
  </p>
  
  <p>
    Z toho, co jsem hrál, je nejpodobnější (logicky) Oblivionu. Lehce fantasy děj, boj proti démonům &#8211; ale kupodivu mě tyhle prvky neiritovaly, stejně jako v Oblivionu. DA mě po prvních dvou hodinách vtáhl do děje a nenásilně provedl uživatelským rozhraním, aniž by mě otrávil složitým spleteným příběhem, plným fantasy-like jmen a rodokmenů králů. K čemuž jistě nemalou měrou přispělo to, že jsem hru hrál v češtině. Sice mi poněkud neseděly tituly jako &#8220;Arl Eamon&#8221; či &#8220;bann&#8221; (nemá to být Bán?) nebo &#8220;teyrn&#8221; &#8211; ale budiž, trochu té fantasy omáčky a severských slov člověk vydrží. (<em>Dan Dočekal se sice ušklíbá, ale já jsem si hru s českými titulky a českým rozhraním opravdu užil mnohem víc, než kdybych musel tyhle slova hledat ve slovníku &#8211; přeci jen tu &#8220;fantasy ingliš&#8221; nemám zažitou.</em>)
  </p>
  
  <p>
    Příjemné bylo zjištění, že se i v DA vedou dialogy, a to celkem košaté, že je možné postavu &#8220;prokecat&#8221;, a že leckdy dialog ovlivní další směřování hry. K tomu směřování: hra má několik různých začátků podle vaší postavy &#8211; coby mág začínáte jinde než jako válečník, a teprve po úvodní epizodě, která mi trvala asi hodinu, se cesty děje zauzlí tak, že se ocitnete v táboře Šedých strážců. Od té chvíle je děj poněkud lineární, až do chvíle, než se dostanete do otevřeného světa.
  </p>
  
  <p>
    Naprosto perfektní je, že po světě nechodíte sami, ale doprovází vás družina. Po pravdě řečeno úplně nejlepší na ní je, že to nejsou živí lidé, co sedí kdesi u internetu, ale poměrně slušně naprogramované osoby, které vám pomohou v boji. Většinou tedy. Můžete jim nastavit taktiku, které se mají držet (útočná, obranná, obezřetná, &#8230;), a můžete i detailně nastavit reakce na určité události (Když klesne energie pod 50, tak&#8230;; Když má nepřítel míň než 20% života, tak&#8230;) Členové družiny se pokynů většinou drží, ale stane se, že se někdo občas utrhne a chová se jako trotl&#8230; Naštěstí se mi to stalo asi jen třikrát.Navíc se lze v boji přepnout na kteréhokoli člena skupiny a hrát za něj, takže lze i zešílevšího přivést k rozumu.
  </p>
  
  <p>
    <img src="http://www.misantrop.info/sites/misantrop.info/files/get_image/da2.jpg" alt="" width="500" height="313" />
  </p>
  
  <p>
    &nbsp;
  </p>
  
  <p>
    Jak ve hře postupujete, potkáváte další a další jedince, které můžete, podle okolností, přemluvit, aby se k vám přidali. Stanou se pak členem vaší skupiny. Skupina má na blíže nespecifikovaném místě tábor (myslím že si ho tahá s sebou od města k městu, ale jistý si nejsem), kde odpočívá po boji a kde na vás čekají ty postavy, které s sebou do boje zrovna neberete (úkol se mohou vydat plnit vždy jen čtyři postavy, tedy vy a tři další).
  </p>
  
  <p>
    Členové skupiny nejsou nějací tupohlaví followeři&#8230; ech, následovníci, jako třeba v Oblivionu nebo ve Falloutu: <em>Následovali vás, a v tuhém boji padli. Přišli jiní.</em> Spoluhráči (říkejme jim tak, i když to je jen naskriptovaná pakáž) projevují vlastní osobnost a rozdílné charaktery (<em>napadá mě, že znám recenzenty, co by napsali, že &#8220;charaktery mají různé vlastnosti&#8221;, a dokonce si dovedu představit recenzi, v níž bude napsáno &#8220;charaktery mají rozdílné charaktery&#8221;, aniž by to autorům bylo blbé&#8230;</em>). Každý z nich má nějaký příběh, nějakou historii a během hry se vyvíjí. Tím nemyslím jen klasické &#8220;levelování&#8221;, to je samozřejmé&#8230; Vyvíjí se i jejich příběh, jejich povaha a jejich postoje k vám. Můžete je naštvat tak, že z party odejdou. Nebo jejich náklonnost může přerůst ve vztah (a ano, i sex tam je, a to v nejrůznějších kombinacích &#8211; ovšem v decentním ztvárnění, samosebou). Jen je třeba dávat pozor na to, že se tyhle romantické akce odehrávají v táboře, a ostatní si všimnou&#8230; a pak se o vás baví na výpravě&#8230; nebo že být s někým ve vztahu znamená nerandit s nikým jiným, protože ten druhý to špatně ponese, bude následovat hádka, ztráta obliby, rozbroje&#8230; Což je proti Oblivionu, kde vedlejší postavy vstoupí do děje, pronesou co mají pronést a zase zmizí, obrovské plus.
  </p>
  
  <p>
    Teď jsem odbočil, ale úmyslně, protože mě tenhle aspekt DA poměrně příjemně překvapil. Jednak to, že je na obra / démona / jiný zásvětní šmejd víc lidí, kteří si mohou pomáhat, a jednak to, že &#8211; ač simulovaní &#8211; jsou to &#8220;živí&#8221; tvorové s vlastní osobností a vlastní hlavou. (Hlavně některé tvorové mají vlastní hlavu!) Dialogy navíc nejsou nudné &#8211; ti, co rádi bojují, je mohou přehopsat a kliknout na &#8220;Dost řečí, jdeme na obra&#8221;, ale já si řeči s kolegy docela užíval. A líbily se mi jedovaté výměny mezi Morrigan a Alistairem, kteří si ze sebě pěkně utahují, když je cesta dlouhá a nebojuje se.
  </p>
  
  <p>
    <img src="http://www.misantrop.info/sites/misantrop.info/files/get_image/da3.jpg" alt="" width="500" height="313" />
  </p>
  
  <p>
    Jako třešnička na dortu je to, že jedním ze skupiny může být i pes, vycvičený na boj s démony. Pes je vždy stoprocentně věrný a nadšený, v boji neohrožený, a chová se&#8230; inu, jako pes. Někteří členové skupiny tím nejsou tak úplně nadšení&#8230; opět hlavně některé&#8230; ale co je to za drsnou bojovnici, když jí vadí chcíplý zajíc mezi spodním prádlem, no ne?
  </p>
  
  <p>
    Ale každá debata v táboře jednou skončí, a je třeba vyrazit plnit úkol. Vyberte si k sobě ze skupiny tři postavy, s nimiž vyrazíte tentokrát, a hurá do akce.
  </p>
  
  <p>
    Ve hře je, jak je dobrým zvykem, jedna hlavní linie úkolů, hlavní příběh, a k tomu několik desítek úkolů, co dostanete náhodou, od vedlejších postav, od spoluhráčů, či o kterých se dozvíte z vývěsky. Můžete tedy na chvíli vypnout, vykašlat se na záchranu světa a přilehlého vesmíru, a jít třeba sbírat rypce, což jsou taková podzemní zvířátka, co vypadají jako zajíci s prasečími čumáčky, či tak něco. Na vedlejších úkolech si můžete zvyšovat úroveň a schopnosti, které pak oceníte v bojích.
  </p>
  
  <p>
    O bojích jsem ještě nemluvil. Boje totiž nejsou žádné &#8220;<em>Vlítnu tam a pokosím to</em>&#8220;. Tedy &#8220;Vlítnu tam&#8221;, to ještě jde, ale z &#8220;pokosím to&#8221; bývá většinou &#8220;nahraju si poslední uloženou pozici a dám to znovu&#8221;. U bojů, hlavně u těch obtížnějších, je totiž třeba taktizovat a přesně rozdělovat role i v průběhu boje. Realtime boj se tak promění na téměř tahovou záležitost &#8211; hojně totiž využijete pauzu, v níž rozdáte potřebné pokyny (&#8220;<em>ty si vypij lektvar, ty se stáhni, ty si nadeběhni, já vyvolám kouzlo</em>&#8220;) a určíte postup.
  </p>
  
  <p>
    Taktika bojů je podobná jako v jiných hrách tohoto typu, a záleží na složení skupiny, ale většinou to bývá &#8220;pancéřovaný bojovník vyběhne, přivolá na sebe pozornost, a zatímco lehčí a pohyblivější členové oběhnou nepřítele a zasazují rány zezadu, mág to kropí zpovzdálí kouzelnými střelami, vyvolává léčivé pole a pomáhá nadpřirozenem&#8221;. <em>To vše pozoruje z řiditelné vzducholodi hrabě Nikolič&#8230; Promiňte!</em>
  </p>
  
  <p>
    <img src="http://www.misantrop.info/sites/misantrop.info/files/get_image/da4.jpg" alt="" width="500" height="313" />
  </p>
  
  <p>
    Podobně jako v Oblivionu se i v DA část děje odehrává v přízračném <em>zásvětí</em>, zde nazývaném &#8220;Únik&#8221;, kde potkáte nejrůznější démony a budete s nimi bojovat. Zápletka Dragon Age je totiž, podobně jako v Oblivionu, postavená na prosakování <em>zásvětí</em> do reálného světa, čemuž je třeba zabránit, a přitom prožít nějaký příběh.
  </p>
  
  <p>
    Zkrátka &#8211; Dragon Age: Origins jsou velmi zajímavou hrou, která dokázala oslovit i mne, člověka, který netrpí nadšením pro RPG. Tedy po pravdě řečeno &#8211; po nainstalování jsem si hodinku hrál a prošel jsem první epizodu s tím, že si večer před spaním zahraju znovu. Večer jsem si šel zase na hodinku zahrát, a skončil jsem ve čtvrt na čtryři ráno. Druhý den jsem v deset večer zase zapínal hru s tím, že si jen projdu dva úkoly, a v půl šesté ráno jsem skončil&#8230; Znáte snad lepší důkaz toho, že je hra opravdu dobrá a chytlavá?
  </p>
  
  <p>
    <img src="http://www.misantrop.info/sites/misantrop.info/files/get_image/da7.jpg" alt="" width="500" height="356" />
  </p>
  
  <p>
    <strong>Co se mi líbilo nejvíc?</strong>
  </p>
  
  <p>
    Asi to, že ve hře jsou spoluhráči, že mají vlastní hlavu a že jsou užiteční. I grafika je podstatně lepší než u Oblivionu, takže je na postavy mnohem hezčí pohled; nemají tak tupé a škaredé tváře, jako měli oblivionští. Líbí se mi systém bojů. Líbí se mi bohatost dialogů (&#8220;ukecanost&#8221;) a líbí se mi i příběh. Baví mě poslouchat vedlejší postavy a povídat si s nimi. Zkrátka: Baví mě být v Dragon Age. A pro ty, co znají Fallout či Oblivion, dodám, že jsem v Dragon Age zatím nenarazil na bug.
  </p>
  
  <p>
    <strong>Co mi vadí?</strong>
  </p>
  
  <p>
    Nic není dokonalé. Ani DA není. Co mě irituje nejvíc po technické stránce, je příšerně dlouhá doba pro quickload. To je místy opravdu o nervy. Problémy jsem měl i se stahováním obsahu z internetu &#8211; to prý lze vyřešit vyčištěním cache či mailem na tech support. Další věc, co mi vadí, je občasná nekonzistence, kdy se jeden předmět jmenuje jinak v inventory a jinak v kodexu (a ještě jinak v tištěném Průvodci), a člověk pak hledá, kde přesně má to, co před chvílí sebral. Vadí mi občasná nevyváženost bojů &#8211; boj s velkým démonem jsem zvládnul relativně bez potíží, ale pak při rutinním přecházení z jedné části města do druhé na mne v postranní uličce vybafla banda lupičů, kterých bylo asi osmnáct, a kteří moji výpravu spolehlivě zlikvidovali. Nepodařilo se mi je zvládnout ani zaboha, a zjistil jsem, že není cesty zpět &#8211; nejde se totiž ani vrátit a z boje zbaběle utéct. Nakonec jsem skončil u potupného LOAD.
  </p>
  
  <p>
    Trochu je mi líto, že nemohu bloumat krajinou stejně jako v Oblivionu, kde když mě přepadla nechuť k plnění úkolu, tak jsem vyrazil nazdařbůh krajinou, nacházel ruiny, oltáře či jeskyně, kde se vždy dalo lehce zabojovat a něco získat. To v DA nejde, tam se pohybujete jen na vyznačených lokacích, a jakmile z nich odejdete, tak se dostanete na mapu a musíte určit místo, kam chcete jít.
  </p>
  
  <p>
    Jo a taky mi poněkud vadí to, že hru nelze hrát z pohledu hráče &#8211; jsem na pohled &#8220;v první osobě&#8221; zvyklý, a kamera za hlavním hrdinou mi zpočátku dělala velké problémy, pak jsem si zvykl, ale stejně mi to nesedí&#8230;
  </p>
  
  <p>
    <img src="http://www.misantrop.info/sites/misantrop.info/files/get_image/da6.jpg" alt="" width="500" height="613" />
  </p>
  
  <p>
    Ale i přesto to je hra, která dokáže pohltit. Má totiž něco, co (alespoň pro mne) chybí Risenu i Borderlands&#8230; totiž onu těžko definovatelnou <em>hratelnost</em>.
  </p>
  
  <p>
    Jo a jedno <strong>doporučení</strong>. Až si budete hru kupovat, nedělejte to přes Steam. (<em>Ostatně, na Steamu teď musíte nakupovat za eura v kursu 1 euro = 1 USD, což je vyložená lumpárna. Hlavně že EK řeší prohlížeč ve Windows, ale dvojí ceny jí nevaděj&#8230;</em>) Kupte si regulerní &#8220;škatulovou verzi&#8221; i s průvodcem. <strong>Průvodce</strong> je &#8211; inu, průvodce. Dvousetstránková kniha, v níž najdete všechno, co potřebujete vědět. Není to &#8220;návod na projití&#8221;, to se nemusíte bát. V Průvodci najdete charakteristiky postav, naleznete v něm tipy pro rozvoj vlastní postavy, najdete v něm přehledy kouzel, věcí, úkolů, nepřátel, najdete v něm mapy&#8230; Občas se dostanete do situace, kdy vám mrknutí do Průvodce napoví, kdy vám ušetří zákys&#8230; Ale mezi námi, je to i dobré počtení. Jen si to nechte až do stádia, kdy budete trochu rozehraní, abyste si nezkazili některá překvapení, před hrou samotnou si přečtěte snad akorát podrobnější popis ras a povolání, ať si můžete vybrat to, co vám sedne. S Průvodcem je hra ne zrovna snazší (boje si musíte vybojovat tak jako tak), ale spíš <em>získává další rozměr</em>.
  </p>
  
  <p>
    Takže &#8211; celkové zhodnocení a slovo na závěr?
  </p>
  
  <p>
    &nbsp;
  </p>
  
  <p>
    <em><strong>&#8230;dary!</strong></em> Jo, fakt jo! Po nějakých dvaceti hodinách ve světě Dragon Age si to stále užívám, a i když jsem ve hře hledal určitě něco jiného než třeba takový Dan Dočekal, který je <em>RPG-positive</em>, tak jsem nadšený. Kdybych měl Dragon Age zařadit někam do svého žebříčku, tak půjde hodně vysoko &#8211; plusmínus k Oblivionu. Chybí mi Oblivionská volnost pohybu, ale nechybí mi vůbec Oblivionské pády a bugy (pokud tedy nebyly &#8220;hrou ve hře&#8221;). Plus dávám za partu spoluhráčů a za jejich &#8220;zlidšťující&#8221; dialogy. A pokud datadisky nebudou vyloženě špatné, tak myslím, že DA v mém soukromém žebříčku Oblivion předstihne&#8230; Našlápnuto má.
  </p>
  
  <p>
    A s klidným srdcem vám Dragon Age: Origins doporučím taky!
  </p>
  
  <p>
    <img src="http://www.misantrop.info/sites/misantrop.info/files/get_image/da5.jpg" alt="" width="500" height="583" />
  </p>
  
  <p>
    &nbsp;
  </p>
  
  <p>
    <em><strong>Disclaimer</strong>: Nejsem náruživý hráč her a výše napsaný text je mým subjektivním dojmem ze hry, není to žádné &#8220;objektivní hodnocení&#8221;. Nemám mnoho zkušeností s tímto typem her a mé požadavky jsou třeba trochu jiné, než u protřelých RPG hráčů. Neznám &#8220;pravidla žánru&#8221;, a tak nemohu hodnotit prohřešky proti nim. Mně jde o to, aby mě hra bavila, i když to je velice vágní a nekonkrétní pojem&#8230; Vaše názory, preference či postřehy se mohou lišit.</em>
  </p>
  
  <hr />
  
  <h3>
    Koupit Dragon Age&#8230;?
  </h3>
  
  <p>
    <a href="http://www.xzone.cz/hledat.php3?vyber=&search=dragon*age:*origins&seradit=nazevdown&detail=1&a_aid=gamer&a_bid=fef18bcb"><img title="dragonage_520x160" src="http://www.misantrop.info/sites/misantrop.info/files/get_image/dragonage_520x160.jpg" alt="dragonage_520x160" width="520" height="160" /></a><img src="http://www.misantrop.info/sites/misantrop.info/files/get_image/imp.php?a_aid=gamer&a_bid=fef18bcb" alt="" width="1" height="1" />
  </p>
</div>

<div id="google_plus_one">
  <g:plusone></g:plusone>
</div>

<div id="fb_send_like">
</div>