---
id: 804
title: 'Na osmibity nikdy nezapomeneme&#8230;'
date: 2013-07-27T12:07:46+00:00
author: Martin Malý
layout: revision
guid: http://www.oldplayer.cz/800-revision-2/
permalink: /800-revision-2/
---
&#8230; aspoň dokud mi Alzheimer nenarovná závity. Tyhle hry jsem hrál jako první a dodneška si je pamatuju, i když to nebyly hvězdy hratelnosti. Jaké hry utkvěly z éry osmibitů v hlavě vám?

<!--more-->

První hra, kterou jsem na vlastní oči viděl, byl &#8220;Duch & Pampuch&#8221;, nebo jak se přesně jmenovala&#8230; První hra, kterou jsem hrál, byl Willy Walker na PMD-85 (autor Karel Šuhajda, &#8220;MGLD 00 Spustí se sám&#8221; &#8211; to jsem měl namluvené na kazetě před samotným programem). Pak Manic Miner.

Pak jsem dostal Spectrum a hrál jsem spoustu her. Dodneška si vzpomínám na tyhle:

&#8211; [Deathchase](http://www.worldofspectrum.org/infoseekid.cgi?id=0001303). Na motorce se jezdilo mezi stromama a střílelo po dvou jiných motorkách a vrtulníku. Pokud jste trefili obě motorky, šli jste do dalšího levelu, kde bylo víc stromů a jelo to rychleji. Tak to pokračovalo, dokud jste se nerozmajzli o strom. Čistá arkádovka, ale pamatuju si ji.

&#8211; [Moon Alert](http://www.worldofspectrum.org/infoseekid.cgi?id=0003261). Lunární vozítko jede doprava po měsíčním povrchu a musíte včas přeskakovat nerovnosti a trefovat zničitelné překážky před sebou + nalétávající ufony nad sebou.

&#8211; [Kokotoni Wilf](http://www.worldofspectrum.org/infoseekid.cgi?id=0002732). Hráli jsme ji v klubu, když ji přinesl Lukáš Ladra, s nekonečnými životy ve třech lidech, střídali jsme se po každém neúspěchu, a byl to fantastický zážitek. Tuhle hru mám dodneška rád a dodneška si pamatuju triky, jak ji projít, kde si počkat a jak skočit, a taky jednoduché pravidlo: &#8220;Zabije tě všechno, co je světlý a všechno, co se hejbe!&#8221;

&#8211; [Starquake](http://www.worldofspectrum.org/infoseekid.cgi?id=0004873). Obrovské vesmírné dobrodrůžo, které jsem hrál dlouhé hodiny. Jako jedna z mála her té doby měl Starquake poměrně velkorysé &#8220;doplňování životů&#8221;, takže když jste tomu to odpoledne dali, štěstí vám přálo a byli jste na své životy opatrní, tak jste ho i dohráli bez cheatů (ideálně pokud jste hned na začátku našli univerzální klíč). ALGOL RAMIX OKTUP KYZIA ASOIC QUAKE VEROX EXIAL IRAGE AMAHA&#8230;



&#8211; [Saboteur](http://www.worldofspectrum.org/infoseekid.cgi?id=0004293). Jednička, dvojka už mě tak nebavila. Během prázdnin jsem objevoval další a další možnosti, jak procházet za co nejvíc bodů. Nepoužíval jsem zbraně, stráže i psy jsem eliminoval tiše a ručně, sebral jsem dokumenty, nainstaloval bombu, uletěl vrtulníkem&#8230; Mnohokrát!

&#8211; [Knight Lore](http://www.worldofspectrum.org/infoseekid.cgi?id=0009366). Strávil jsem v bludišti starého hradu dlouhé hodiny, a pak ještě další, když jsem našel _pouky_ a hru jsem konečně dokázal dohrát&#8230;

&#8211; [Pyjamarama](http://www.worldofspectrum.org/infoseekid.cgi?id=0003949). To byla hra, zvláštní už svou grafikou &#8211; a co teprv když jste přišli na to, jak ji hrát! To se pak před vámi otevřel celý lehce šílený příběh. Měl jsem ji rád, i proto, že jsem ji, podobně jako Starquake, dokázal dohrát bez nekonečných životů.

&#8211; [Skool Daze](http://www.worldofspectrum.org/infoseekid.cgi?id=0004549). V téhle hře jsem nevěděl, co mám vlastně dělat a co je účelem, ale to nevadilo. Pojmenoval jsem si postavy podle spolužáků a učitelů, střílel jsem po vyučujících prakem a mydlil jsem mlaďochy na školním dvorku. Skvělá zábava.

&#8211; [Indiana Jones](http://www.worldofspectrum.org/infoseekid.cgi?id=0006471). První textovka, kterou jsem hrál. Stála na počátku mých textovkářských pokusů &#8211; ale to je [jiný nekonečný příběh](http://www.oldplayer.cz/hrichy-mladi/)!

&#8211; [Antics](http://www.worldofspectrum.org/infoseekid.cgi?id=0000537). Lítaly tam včely v bludišti. Nikdy jsem to nedohrál, ale pamatuju se na to.

&#8211; [Jet-Story](http://www.worldofspectrum.org/infoseekid.cgi?id=0002612). Jedna z mnoha her, které jsem nejen dohrál, ale i ručně disassembloval, prozkoumal její kód, naučil se z něj pár triků&#8230;

&#8211; [Terramex](http://www.worldofspectrum.org/infoseekid.cgi?id=0005195). Pamatuju si nejen skvělou hudbu na ZXS128, ale i &#8220;adventurní&#8221; nádech té hry, létání na vysavači a velkolepý závěr s obřím vesmírným pinknutím. BTW, docela mě zarazilo, že se Terramex dá dohrát během 16 minut &#8211; viz video.



&#8211; [Jet Set Willy 2](http://www.worldofspectrum.org/infoseekid.cgi?id=0002595). Takový Jet Set Willy ad absurdum. Dodneška nechápu, jak se jim podařilo do Spectra 48k narvat tolik místností a úchylné grafiky. Dalo se to procházet dlouhé hodiny a divit se, kde to jsem a jak někoho tohle může napadnout.

&#8211; [The Sentinel](http://www.worldofspectrum.org/infoseekid.cgi?id=0004400). V téhle hře se nikam neutíkalo, nikde nebloudilo ani po ničem nestřílelo. Dobré na ní bylo to, že jste mohli druhý den pokračovat od místa, kde jste skončili. A na rovinu přiznávám, že mi něco takového na PC chybí. Ano, je remake, ale je takový velice pofidérní&#8230;

&#8211; [Castle Master](http://www.worldofspectrum.org/infoseekid.cgi?id=0000836). Ne, není to ani zdaleka první 3D hra, ale utkvěla mi v paměti (_střelit ducha nad stožárem _&#8211; kdo hrál, pochopí).

Castle Masterem pro mne víceméně skončilo období hraní na osmibitech. Hrál jsem těch her mnohem víc, některé mě možná i bavily, ale tohle jsou ty, co si i po více než dvaceti letech vybavuju. A co vy? Jaké tituly si vybavíte vy?

&nbsp;

<div id="google_plus_one">
  <g:plusone></g:plusone>
</div>

<div id="fb_send_like">
</div>