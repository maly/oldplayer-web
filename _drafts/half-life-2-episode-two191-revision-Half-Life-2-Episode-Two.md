---
id: 192
title: 'Half-Life 2: Episode Two'
date: 2011-10-04T17:59:39+00:00
author: Martin Malý
layout: revision
guid: http://www.oldplayer.cz/191-revision/
permalink: /191-revision/
---
Včera vyšla&#8230; Jasně že mi to nedalo a hrál jsem až do půl páté&#8230; do noci&#8230; (Uvnitř jsou nějaké obrázky, takže pokud nechcete vědět o co přicházíte, tak neklikejte)

O své náklonnosti k Half-Life jsem už psal&#8230; Jsou dny, kdy je příliš veselo na komedii, příliš větrno na programování, příliš&#8230; éééé&#8230; no to je jedno, zkrátka jsou dny, kdy člověk potřebuje vypnout, přehodit výhybku a pustit se do &#8220;samoúčelného zabíjení času&#8221;. Mně se, nevím jak vám, osvědčil Half-Life 2. Chvíli se střílí, chvíli se jezdí, chvíli běhá a pak se řeší logické hádanky (které mají úroveň podstatně jednodušší než známý NENE v Tir Na Nogu). A když už to projdete popáté, tak můžete stáhnout nějakou z mnoha modifikací a můžete si zkusit jiný příběh, zkrátka zábava, která vydrží docela dlouho.

Valve se rozhodli, že nehodlají investovat miliony do Half-Life 3, namísto toho že vydají &#8220;epizody&#8221;. Epizoda 2 vyšla 10.10., tedy včera. Proti Ep1 mi připadá zatím taková &#8220;víc ukecaná&#8221;. Každopádně je delší a souboje jsou tvrdé &#8220;tak akorát&#8221;.

Začíná to celé rekapitulací a výbuchem na konci ep1. Někde tady:

<img title="HL2EP2-1" src="http://www.misantrop.info/img/ep2_outland_010000.jpg" alt="HL2EP2-1" width="500" height="400" /> 

Odsud jsem se dostal na nějakou základnu rebelů. Pravděpodobně v bývalém dole – kdo by to řekl, co, když je tam nápis ŠACHTA POBĚDY:

<img title="HL2EP2-2" src="http://www.misantrop.info/img/ep2_outland_010003.jpg" alt="HL2EP2-2" width="500" height="400" /> 

Přiznám se, Alyxino žvatlání bylo docela protivné, takže mi docela vyhovovalo, když ji propíchli a jakýsi Vortigaunt ji odtáhl na léčení:

<img title="HL2EP2-3" src="http://www.misantrop.info/img/ep2_outland_010007.jpg" alt="HL2EP2-3" width="500" height="400" /> 

Následovala pasáž, kdy jsem zavzpomínal na starý HL – nejdřív jsem objevil hnusné larvy v dolech (střílel jsem je, ale stačí je rozšlápnout&#8230; navíc přidají trochu energie) a po nich ještě hnusnější mouchy, co plivou – ne, kyselinu ne, ale toxin. Je to taková ta pasáž ve stylu &#8220;bludiště&#8221;, spíš technická než bojová&#8230;

<img title="HL2EP2-4" src="http://www.misantrop.info/img/ep2_outland_020008.jpg" alt="HL2EP2-4" width="500" height="400" /> 

Tady následoval souboj typu &#8220;Přicházejí ze všech stran&#8221; a pak mě jeden Vortigaunt odtáhl zpátky do dolů, mezi larvy a mouchy (bylo to lepší, protože mouchy likvidoval elektrickými výboji) a následovala zase mírně logická pasáž (plus pasáž &#8220;Hele, je tam antlion guard, ale nesmíš ho zabít!&#8221;) Nakonec tedy Vortigaunt našel požadované a vyléčili Alyx.

<img title="HL2EP2-5" src="http://www.misantrop.info/img/ep2_outland_020012.jpg" alt="HL2EP2-5" width="500" height="400" /> 

Do toho se zamotal G-man&#8230; Ten chlap je taky všude&#8230;

<img title="HL2EP2-6" src="http://www.misantrop.info/img/ep2_outland_020017.jpg" alt="HL2EP2-6" width="500" height="400" /> 

Tohle byla pěkná část (&#8220;Lez a já tě budu krýt&#8221;) – lezl jsem, kryli mě a na konci mě čekalo auto. A most. Nepevný most. Až to budete zkoušet, tak: Ne, to auto nahoru neskočí.

<img title="HL2EP2-7" src="http://www.misantrop.info/img/ep2_outland_060027.jpg" alt="HL2EP2-7" width="500" height="400" /> 

Ale vše se v dobré obrátilo&#8230; Kolegové okukují nový vůz 🙂

<img title="HL2EP2-8" src="http://www.misantrop.info/img/ep2_outland_060028.jpg" alt="HL2EP2-8" width="500" height="400" /> 

Cesta autem je v Ep2 podobná cestě buginou v HL2 (Highway 17). Jedete, jedete, občas nějaký puzzle, občas souboj, z něčeho se dá utéct, něco se musí prostřílet&#8230; Ale krajinka moc pěkná&#8230; 🙂

![HL2EP2-9](http://www.misantrop.info/img/ep2_outland_070001.jpg "HL2EP2-9") 

&nbsp;

<img title="HL2EP2-10" src="http://www.misantrop.info/img/ep2_outland_100006.jpg" alt="HL2EP2-10" width="500" height="400" /> 

Teď mám uloženou pozici &#8220;u pily&#8221;. Až budu mít zas chvíli, budu pokračovat v ničení Striderů &#8220;Magnussonem&#8221; – jen se obávám, že už moc děje nezbývá.

No, každopádně: _HL2: Episode Two_ je fajn pokračování výborné hry. Sice hodnocení asi nepřesáhne 80%, ale když to porovnám třeba se SiN Episodes, tak i podruhé nastavená kaše HL2EP2 chutná líp.

Líbí a mohu doporučit.

&#8212;

_AKTUALIZACE 20:14_

Nemýlil jsem se, děje už opravdu moc nezbývalo. Stačilo zlikvidovat Stridery (ty trojnohé bestie, co okolo nich pobíhají, jsou hodně nepříjemné, na druhou stranu: _Co ty &#8220;zázračně se obnovující&#8221; energypacky a náboje v kůlnách?_) a pak se už jen slavilo, Magnusson odpálil raketu, všechno dobře dopadlo a Freeman s Alyx odlétají vrtulníkem&#8230;

&#8230;teda ne tak docela. Vrtulník tam sice je, ale ještě předtím Eli&#8230; (ne, nevykecám všechno)

Takže resumé po dohrání? **Hodně děje, málo hraní, na tak malý prostor příliš situací nazývaných _Oh, máme si toho tolik co říct!_ Hrací dobou na úrovni promáklého MODu (zkusili jste Coastline? Tak HL2EP2 je asi třetinová – za 30 US$) Přesto slušné. Potěšily mě nové stvůry a nestvůry, nové auto je taky docela hezké a některé pasáže si pak někdy v klidu, Radime, rád projdu znovu&#8230;**

<div>
</div>

Dne 11.10.2007

<div id="google_plus_one">
  <g:plusone></g:plusone>
</div>

<div id="fb_send_like">
</div>