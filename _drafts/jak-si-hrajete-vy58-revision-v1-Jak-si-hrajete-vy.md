---
id: 824
title: Jak (si) hrajete vy?
date: 2013-11-28T22:50:27+00:00
layout: revision
guid: http://www.oldplayer.cz/58-revision-v1/
permalink: /58-revision-v1/
---
Jaký typ hráče jste?

Tenhle příspěvek je převážně pro lidi, kteří občas hrají hry, nazývané FPS, tedy &#8220;střílečky v první osobě&#8221;. A ještě jen některé&#8230;

_Cože? Vy nehrajete střílečky? Tak aspoň nějaké strategie, realtimové nebo tahové&#8230; Určitě aspoň jednou za rok, ne?_ 

_Cože? Že jenom Tetris a Hledání min? Aha, tak vy asi ne._

_Cože? A VY si nehrajete vůbec NIKDY, je to podle vás ztrráta času a radši si jdete ven zaběhat a_ _blablabla? No, tak to máte život chudší než většina lidí a zvířat, ale jistě jste takto šťastní._

A po úvodním rozřazovacím testu zůstali jen čtenáři, kteří pochopí, oč mi jde.

Totiž: _Ležel jsem takhle v džungli a obhlížel dalekohledem pozice korejské armády. Přemýšlel jsem, jak zlikvidovat jejich muniční sklad – vlevo věž s ostřelovačem, vpravo věž s ostřelovačem, dvůr plný vojáků,procházeli se tam, postávali, ale bylo jich fakt moc. Do toho jsem slyšel helikoptéru. Letěla někde nade mnou. Nemohli mě vidět, protože jsem byl v hustém podrostu, ale jakmile se odsud hnu, tak budu muset být moc opatrný a hledat skrytou cestu, dostat se do vhodné pozice a pak&#8230;_

Ano, co pak?

V zásadě má člověk ve většině her na výběr dva různé přístupy. Nazval jsem si je **střelec** a **splašený střelec** (což jsem pak překvalifikoval kvůli negativním konotacím na **ramba**).

**Střelec** si najde nejvýhodnější pozici a krátkými, přesně mířenými údery likviduje nepřátele jednoho po druhém a nakonec si dojde do prázdné vesnice efektně zlikvidovat muničák.

**Rambo** si najde nejvhodnější pozici, pak nahází na cíl spoustu granátů a dýmovnic a s mohutným řevem (vhodný text: _URÁÁÁ_) se vyřítí z dýmu uprostřed nepřátelského tábora a pálí okolo sebe na všechny strany brokovnicí, dokud nejsou všichni nepřátelé mrtvi, tábor zničen a muničák rozstřílený, nebo dokud ho nesejme ten ostřelovač z věže.

Některé FPS inklinují k tomu či k onomu přístupu, jiné dávají hráči na výběr. Já mám osobně radši první přístup. Sice to je pomalejší a není to takové spektakulární, jako mariňák v oblacích dýmu zběsile střílející _rotačákem_, na druhou stranu člověk šetří munici, šetří klávesnici a pravděpodobnost, že přežije, bývá vyšší.

Proto mám taky raději ty hry, kde je pevný počet nepřátel v oblasti. Tedy třeba 20 povstaleckých vojáků ve vesnici. Jakmile je zlikviduju, vím, že mám klid, pokud přes pole nepřijedou posily. Pak si hru opravdu užívám – pušku s dlouhou hlavní, kvalitní optická mířidla, 1.1 výstřelu na jednoho kašpárka, v klidu si připravím půdu&#8230;

Zastánci _Rambo-stylu_ říkají, že taková hra je za A nudná, za B zdlouhavá a za C že to není žádnej boj, ale jen takový střílení na daleký terč, žádný pořádný vzrušení, žádná _akcička_.

Sledoval jsem různé hráče, s různými hráči jsem hrál, a připadá mi, že styl hraní těchto her bývá dost často spojen s věkem. Čím mladší hráči, tím spíš se budou vrhat do bojů a la Rambo (&#8220;co na tom že mě dostanou, obnovím se támhle u vlajky&#8221;), čím starší, tím spíš si půjdou za svým cílem pomaleji, trpělivěji a opatrněji.

Zkrátka mi připadá, že _Rambo_ je dobrý do her s _nekonečnými zdroji_ – do her, kde mám stále plný zásobník a kde chodí další a další nepřátelé, zatímco _Střelec_ je poněkud, přeci jen, reálnější.

_Mezitím jsem našel vhodné místo a dvěma přesně mířenými ranami jsem zlikvidoval ostřelovače. Pak jsem se připlížil zezadu k muničáku, kde byl jen nějaký mladý voják. Nekladl odpor. Našel jsem vhodné místo pro balíček s trhavinou a s velkým rámusem jsem se začal prodírat ven. Někteří vojáci mne běželi hledat, a když byli u muničáku, odpálil jsem nálože. A nakonec jsem se vyřítil z doutnajících trosek a chabý odpor zbývajících Korejců jsem eliminoval Rambo stylem._

Které že hry to mám tedy rád? Takové, kde není _řežba_ nutnou podmínkou k projití. Takže namátkou: Half-Life 2, Call of Duty, Stalker, Crysis, staré Delta Force&#8230;

A co vy, čtenářové? Hrajete _střílečky_? A jaký styl hry máte raději?

<div id="google_plus_one">
  <g:plusone></g:plusone>
</div>

<div id="fb_send_like">
</div>