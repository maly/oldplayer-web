---
id: 729
title: 'Skyrim: první dojmy'
date: 2013-05-08T11:23:02+00:00
author: Martin Malý
layout: revision
guid: http://www.oldplayer.cz/316-revision-5/
permalink: /316-revision-5/
---
Odehráno asi 15 hodin, level 11, arcimág. Na hlavní linii jsem se vykašlal před dýchánkem na velvyslanectví a šel jsem si plnit čestný odznak brigády čarodějnické práce. A jak se mi to zatím líbí? Je to zklamání, nebo &#8220;best deal ever&#8221;?

<!--more-->

Pošťačka nakonec přinesla obálku, v ní DVD, CD se soundtrackem a nějaký ten herní artefakt (pohlednice, amulet&#8230;) Součástí je i pěkná mapa. Ano, o tohle všechno přijdete, když si to stáhnete.

Upřímně, začátek trošku zklamání byl (ne, teď nemyslím pošťačku). Čekal jsem, přiznejme si to, o něco kulervoucnější grafiku. Skyrim je samozřejmě na hony vzdálený Oblivionu, ale svět je v něm občas hranatější víc, než by si člověk přál a než by toleroval. Po úvodním útěku před vlastní popravou a cestou do prvního městečka jsem se seznamoval s mapou a systémem sbírání předmětů. Předměty byly OK, plusmínus to, co znám z Oblivionu, na Gamepadu možná ještě líp řešené než v Oblivionu, kdy se člověk &#8220;upřepínačoval&#8221;. To samé přístup k mapě, kouzlům a levelování. Ovšem mapa byla na první dotyk zoufalá. Netušil jsem kde jsem ani jak s tím pracovat. Ale po několika hodinách už &#8220;to&#8221; šlo. Proti Oblivionu vám budou chybět hlavní cesty, naopak oceníte plastický pohled.

Po pár hodinách, když povolily úvodní bolesti a ovládání přešlo &#8220;do krve&#8221;, už člověk začne vnímat pozitivní věci. Tak třeba obličeje &#8211; zhruba (tedy velmi zhruba) něco jako Dragon Age. Konečně sympatičtí lidé / stvůry, dokonce i čaroděj vypadá jako vrásčitý stařec a ne jako&#8230; no však víte.

Krajina je úchvatná i otravná. Pokud jste byli ve Skandinávii, tak víte&#8230; Úchvatné pohledy, ale naprosto otravná cesta čtyřicet kilometrů okolo fjordu. Ale zase můžete potkat vlka, kozu, losa, mamuta nebo policajta (_ve Skyrim, samozřejmě_).

Mluvit o vylepšeních by bylo jako (doplňte si vhodné vtipné přirovnání), protože to stejně už všichni víte. Dvouruční boje, možnosti dračího křiku, řemesla (zpracování rud, kůže, vaření jídel i lektvarů) a další věci, které rozvíjejí&#8230; Nebo jinak: Při přechodu z FO3 na FO:NV jste zjistili, že je možné prázdné patrony znovu doplnit atd. Tak podobné rozvinutí, jen v mnohem větším měřítku, je v tomto směru mezi Oblivionem a Skyrim.

Svět je rozsáhlý. Při pohledu do mapy zjišťuju, že jsem vlastně nikde ještě pořádně nebyl, že se zatím motám tak &#8211; okej, na třetině území.

[<img class="aligncenter size-full wp-image-318" title="423px-Eye_of_Magnus" alt="" src="http://www.oldplayer.cz/wp-content/uploads/2013/03/423px-Eye_of_Magnus.jpg" width="423" height="479" />](http://www.oldplayer.cz/wp-content/uploads/2013/03/423px-Eye_of_Magnus.jpg)

Ale řekněme si po pravdě: Frflání nad grafikou a animací nebo nad tím, že hra nevyužívá možností ovládání na PC nebo že draci se chovají jinak, než je oficiálně uznáváno (!) sluší nerdům. Nás, staré hráče, zajímá jiná věc: _Baví nás to?_

**Ano, mě Skyrim baví!**

PS: S Lydií jde všechno líp!

<div id="google_plus_one">
  <g:plusone></g:plusone>
</div>

<div id="fb_send_like">
</div>