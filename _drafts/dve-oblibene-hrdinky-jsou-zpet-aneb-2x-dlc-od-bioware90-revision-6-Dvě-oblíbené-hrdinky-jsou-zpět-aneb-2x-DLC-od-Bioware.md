---
id: 777
title: Dvě oblíbené hrdinky jsou zpět, aneb 2x DLC od Bioware
date: 2013-03-23T11:16:36+00:00
author: Martin Malý
layout: revision
guid: http://www.oldplayer.cz/90-revision-6/
permalink: /90-revision-6/
---
[<img class="alignright size-medium wp-image-94" title="news_photo_14932_1315321886" src="http://www.oldplayer.cz/wp-content/uploads/2013/03/news_photo_14932_1315321886-214x300.jpg" alt="" width="214" height="300" />](http://www.oldplayer.cz/wp-content/uploads/2011/09/news_photo_14932_1315321886.jpg)Že jsem v [Mass Effectu](http://www.oldplayer.cz/mass-effect/) (tom prvním) trpěl na Liaru T&#8217;Soni rád přiznám. Potěšilo mě, když se s ní Shepard zase setkal v [ME2](http://www.oldplayer.cz/mass-effect-2-prvni-dojmy/), ale nepotěšilo mě, že jen nakrátko. Když jsem měl prošlou hlavní dějovou linii, tak jsem se stavoval v její kanceláři, jestli by třeba neměla čas &#8211; prý furt ne, furt řeší Shadow Brokera&#8230;

No a když už jsem to pomalu chtěl odpískat, tak ejhle: DLC s názvem &#8220;Doupě Stínového prostředníka&#8221;! Tralala, zajásal jsem a radoval se, že by zase mohlo být fajn s Liarou vyrazit někam do akce&#8230; A bylo!

Bioware web při pokusu stáhnout DLC oznámil lakonicky, že &#8220;ve vašem regionu nebude tento obsah dostupný&#8221;. A bylo.

Podařilo se mi nakonec dostat k souboru ke stažení. Při instalaci oznámil, že na tuto jazykovou verzi nelze instalovat. Objevil jsem medicínu: změnu registrů. Instalace proběhla a po spuštění oznámila, že obsah nebyl zakoupen. Velmi správně&#8230; tedy zpět do obchodu Bioware, zakoupit &#8211; &#8220;není dostupná ve vašem regionu&#8221;, proklatě&#8230;! nakonec stačilo v profilu změnit preference na &#8220;US&#8221;, a náhle to šlo.

Děj byl pěkný, setkání s Liarou příjemné, souboje tuhé tak akorát a scén z telenovel pramálo. A konec byl, hmmm&#8230; no&#8230; slibný. I když dohrání zabralo asi tak dvě hodinky, bylo to fajn.

[<img class="alignleft size-medium wp-image-95" title="Morrigan" src="http://www.oldplayer.cz/wp-content/uploads/2013/03/Morrigan-240x300.jpg" alt="" width="240" height="300" />](http://www.oldplayer.cz/wp-content/uploads/2011/09/Morrigan.jpg)Že jsem v [Dragon Age](http://www.oldplayer.cz/dragon-age-origins) trpěl na Morrigan a její skvěle ironické komentáře rád přiznám. Vůbec mě nepotěšilo, že v Awakening nebyla, ale co už. Po dohrání výše zmíněného DLC jsem ale zjistil, že je i další, právě pro Dragon Age, s názvem Witch Hunt, a tam že se s Morrigan opět&#8230; po čase&#8230;

Tentokrát mě nedostali. U Bioware jsem zapsán coby amík, takže neopruzovali s dostupností. DLC jsem řádně koupil, stáhnul &#8211; a zjistil, že mi DAUpdater ve Win7/64 nefunguje. Prostě hned spadne. OK, prý si hra stáhne a nainstaluje zakoupené DLC sama. Spustil jsem hru, ale nejevila nejmenší snahu cokoli stahovat. Chvilka googlení, simsala bim &#8211; a našel jsem DAModder. S tím šlo DLC nainstalovat, tak jako hurá. Spustil jsem hru a tam jsem objevil DLC a nápis: &#8220;NENÍ PODPOROVÁNO!&#8221;

Dostali mě.

Ale naštěstí to chtělo už jen update na verzi 1.04 a pak to fungovalo. (Otázka pro bystré hlavy: _Jak spustíte hru, která kontroluje přítomnost DVD v mechanice v případě, že vám DVD poslintal pes, a to se tak stalo nečitelným? He?_)

Nakonec jsem protivenství překonal a šťastně se dostal ke kýženému cíli: spuštění DLC. Spoiler: Dvě nové postavy, starý dobrý pes a Morrigan se objeví v dialogu na závěrečné dvě minuty, kde si můžete vybrat, jestli odejde nebo odejdete. A pak konec. Dvě hodiny hraní.

Závěry:

&#8211; kdybych ty hry uwarezil, určitě by s nimi nebylo takového s**ní!

&#8211; DLC pro ME2 mi udělalo mnohem větší radost než to pro DA:O, hlavně (ale nejen) tím, že jsem se setkal se starou kámoškou. Tedy jako dávnou &#8211; i když v případě Liary vlastně i starou.

&#8211; neříkali tuhle že vyjde DLC pro Assassin&#8217;s Creed?

&#8211; brzo by měl přijít Metal of Horror, ale já tyhlety muzikantský hry nerad, spíš si počkám na Medal of Honor.

&#8211; videa z Civilizace 5 mě vysloveně děsí a bojím se, že se ještě rád vrátím k verzi 3, k Poslední Dobré Civilizaci.

<div id="google_plus_one">
  <g:plusone></g:plusone>
</div>

<div id="fb_send_like">
</div>