---
id: 111
title: O webu Oldplayer
date: 2011-09-30T08:38:43+00:00
author: Martin Malý
layout: revision
guid: http://www.oldplayer.cz/2-revision-4/
permalink: /2-revision-4/
---
Starý kořen, co už v životě leccos viděl, se nenechá jen tak nějakou pitomostí vyvrátit naznak. Hraje od roku 1984 (předpověděl to už Orwell), začal hrami na PMD-85 a na Spectru. Pár textových her (hlavně pro Spectrum) napsal. Na PC začal s různými \***Questy a Loomem a Civilizací a Syndicate a Transport Tycoonem, i Dooma prošel (ale zas tak urvanej z něj nebyl&#8230;), ze všech dalších Hexenů a Hereticů a Quaků snesl akorát Duke Nukem 3D&#8230;

Hraní mu začalo dávat smysl až když v téměř pětatřiceti letech objevil Half-Life 2, a od té doby se řadí k takzvaným kažuálům. Tedy casual players. Anglicky to prý je &#8220;příležitostný hráč&#8221;, a prý jsou pro nás, kažuály těsně před čtyřicítkou, vhodné hry jako Sokoban, Tetris a další Farmville. Anebo Angry Birds.

Ale **co s kažuálem, kterému tyhle hry připadají pitomé** a pod pojmem HRA si představí třeba HL2, Mass Effect 2, Oblivion, Fallout 3, Assassin&#8217;s Creed 2? Co s chlapíkem, co si na stará kolena (herně stará, to je od 28 let výš) pořídí XBox? Pařan z něj není, to soráč, protože většina má i nějaký reálný život. Casual player šmrdlající po displeji při hodu ptákem taky ne &#8211; je z něj kažuál typu &#8220;starý hráč&#8221;, co chce nové hry.

Třeba taková hra, která je &#8220;výzva&#8221;, kde procházíte jednu pasáž tři hodiny, protože se ne a netrefíte na ten správný pixel a nevyrubete 381 nepřátel šestnácti náboji, to není pro starého hráče _výzva_, ale _opruz_. Půl hodiny maximálně. Pro starého hráče to není zábava &#8211; hledá ji jinde než v mrhání časem na to, aby nakonec řekl _jo, jsem fakt dobrej_. Hra musí dávat trošku jinou zábavu, než _pekelně hustý bitky_. Co třeba příběh, vtip, logické hádanky&#8230;?

Ale najít herní informace adekvátní svým zájmům a svému věku, recenze nebo doporučení na nové kousky, to je docela těžké. Pokud nechcete číst perly jako: &#8220;_Právě s motorovým bajonetem si užijete spoustu zábavy, stačí se přiblížit k nepřáteli, udělat vrum, vrum a můžete už jen vážit a balit maso. V kampani je práce s motorovou pilou zábavná, ale ještě víc si užijete v multiplayeru.&#8221;_

Ono když je vám patnáct, jste z herních &#8220;masakrů&#8221; vykulení a máte z toho dva orgasmy za odpoledne (někdy i bez toho). Když je vám jednadvacet, možná vás to ještě někde šimrá. V téměř čtyřiceti jste už viděl filmových a herních (někteří i reálných) rozprsklých hlav, krve a mrtvol tolik, že nadšení je to poslední, co si s nimi spojujete. Už vám ke spokojenosti nestačí jen běžet a střílet, to je příliš málo i na prosté odreagování. Nadšení z toho, že “_si můžete nasadit na pušku motorový nástavec a párat nepřátelům břicha_” (masakr, hustý, přísnej mazec tpč) už po třicítce nebývá tak velké. Číst v recenzích o tom, jak byl osmnáctiletý recenzent nadšený z &#8220;možnosti kosit zombíky chirurgicky přesnými řezy motorovou pilou&#8221;, už nám zkrátka nepřipadá takový _vodvaz_.

A když vhodné nenajde, tak je holt sám napíše do svého blogu.

Následným přesunutím &#8220;herních článků&#8221; z blogů [Misantrop.info](http://www.misantrop.info/) vznikl právě Old Player. Ať se vám líbí.

&nbsp;

_Váš &#8220;Starý Hráč&#8221; Martin Malý_

A když nenajde, tak je holt sám napíše do svého blogu.

<div id="google_plus_one">
  <g:plusone></g:plusone>
</div>

<div id="fb_send_like">
</div>