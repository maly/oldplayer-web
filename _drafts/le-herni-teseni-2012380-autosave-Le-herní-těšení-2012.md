---
id: 404
title: Le herní těšení 2012
date: 2012-03-08T10:19:11+00:00
author: Martin Malý
layout: revision
guid: http://www.oldplayer.cz/380-autosave/
permalink: /380-autosave/
---
Letošní rok se zcela zjevně ponese ve znamení těšení na odpočívání při hraní, nebo tak něco. Už vyšlo / vyjde pár her, které bych rád zkusil, ale když se podívám do svých kalendáříků, vychází mi, že se k nim dostanu &#8211; moment &#8211; dvacátého šestého května odpoledne. A tak se můžu těšit naspoustu her, zatímco vy je budete mít už dávno dohrané&#8230;

<!--more-->

Těším se na **Syndicate**. Já vím, vy už ho hrajete, ale já to mám až v tom květnu. Mohla by to být oddychová střílečka, na hodinku volného času&#8230;

Já vím, já vím &#8211; staré Syndicate, to byla hra z úplně jiného soudku. Hodně temná atmosféra, špióni, trocha taktiky, trocha strategie, kupování výbavy a vylepšování zbraní atd. Postavičky byly asi 30 pixelů velké a vypadaly trochy jako ze Sim City, ale ta HRATELNOST, kruci, ta tam byla obrovská. (Pro nostalgiky: [původní Syndicate na GOG za 5.99 USD](http://www.gog.com/en/gamecard/syndicate/?pp=13682ac418603aa0966369d46bbf282f562acf47))

_Michael Mlynář se na Bonuswebu rozvášnil před Syndicate až tak, že z něho vypadla věta &#8220;zatímco si s jedním nepřítelem vyměňujete samopalem názory na Darwinovu evoluční teorii&#8230;&#8221; Chtěl bych Michala Mlynáře potkat v lukách a vyměnit si s ním názory na roli zoufalé floskule v herní recenzi._

Zájemci o Syndicate, prosím, tudy: [Syndicate na XZone](http://www.xzone.cz/nahledxbox360.php3?idg=751)

Mass Effect 3 snad ani nemá smysl zmiňovat. Viděl jsem demo, zaujalo (fajn, fajn, přiznávám, že zájem vzrostl o 93 procentr ve chvíli, kdy jsem zjistil, že se tam motá i šmoulinka Liara). Lidi, co TO už hráli, si pochvalují, že lehce nakousnutý příběh z jedničky a dvojky dostal správný závěr, že to je příběhové drama a tak. Něco málo se prý změnilo (vím sám, jak Bioware dokáže pokazit fungující mechanismy a přidat nové, ještě míň funkční&#8230;), ale výsledek je i přesto výborný a pro hráče jedničky a dvojky je to jasné &#8220;must have&#8221;. Uvidíme, květen rozhodne! 🙂

<a href="http://www.xzone.cz/mass-effect-3.php3?a_aid=gamer&a_bid=4038d504" target="_top"><img title="me3_cz_520x160" src="http://www.oldplayer.cz/wp-content/uploads/2012/03/me3_cz_520x16010.jpg" alt="me3_cz_520x160" width="520" height="160" /></a><img style="border: 0;" src="http://www.oldplayer.cz/wp-content/uploads/2012/03/imp10.phpa_aidgamerampa_bid4038d504" alt="" width="1" height="1" />

Od podzimu jsem se těšil na I am alive od Ubisoftu (exkluzivně na konzole). Mělo vyjít &#8220;do konce roku 2011&#8221;, pak &#8220;v prvním čtvrtletí 2012&#8221;, pak &#8220;7. března 2012&#8221; &#8211; a světe div se, fakt jsem ji našel v nabídce pro XBox. Pro PSN bude až bůhvíkdy&#8230;

A poslední, Le Veliké Těšení, ale vyjde až na podzim: Assassin&#8217;s Creed III. Místo Ezia v období renesance bude zcela nový hrdina s nezapamatovatelným jménem v období americké revoluce. Již 31.10. 2012 na vašich zobrazovacích zařízeních. Zdálo by se, že v Revelations bylo odhaleno vše, ale souboj assasínů a templářů zjevně nekončí a v Assassin&#8217;s Creed XIV se dočkáme jistě příběhu z období kolonizace Měsíce a první války s Aštarem Šeranem.



A na co se těšíte vy? Jaké kousky vás zaujaly? Doporučíte mi něco (na ten květen, ofkóz&#8230;)?

<div id="google_plus_one">
  <g:plusone></g:plusone>
</div>

<div id="fb_send_like">
</div>