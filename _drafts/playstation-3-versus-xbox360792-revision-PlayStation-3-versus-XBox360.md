---
id: 794
title: PlayStation 3 versus XBox360
date: 2013-06-25T12:19:10+00:00
author: Martin Malý
layout: revision
guid: http://www.oldplayer.cz/792-revision/
permalink: /792-revision/
---
Už dva týdny mám pod televizí vedle XBoxu i PlayStation 3. Nemám tedy žádné objektivní srovnání, ale jen první dojmy člověka, co má dva roky XBox360 a teď szi sednul k PS3.

<!--more-->

První dojem byl otřesný. Ale po řadě:

Gamepad &#8211; připadá mi, že ten XBoxí sedne do ruky líp a že má inteligentněji rozmístěné joysticky. Dobré je dobíjení přes USB kabel, to mě potěšilo. Oproti tomu od XBoxu má PS3 gamepad i akcelerometr, takže přidává další možnosti ovládání &#8211; nakláněním nebo máváním&#8230;

PSN &#8211; obdoba Live služeb. Tady Microsoft vede o několik koňských délek. U XBoxu je nákup her integrovaný do prostředí, u PS3 se otevře nějaký web, tam můžu nakoupit hry, můžu kliknout na &#8220;stáhnout&#8221;, a když se mi zdá, že se stahuje pomalu, tak kliknu podruhé, potřetí &#8211; a ejhle, v seznamu stahování je hned třikrát. Oj, wodafak!?

S PSN jsem protrpěl několik dní. Dal jsem stahovat dvě dema a stahovala se rychlostí modemu. Za tři dny bylo staženo. Utrpení, čisté utrpení. Ale když jsem do mechaniky zasunul disk s hrou, tak jsem si nepomohl &#8211; oznámila, že si musí stáhnout několik set MB updatů, že stahování nelze dát na pozadí, a tak jsem půl dne čekal. Jako fakt skvělé&#8230; Zasunu disk, a hra se už za šest hodin spustí?! To i ZX Spectrum mělo nahrávání rychlejší (ba co dím, i Atari 800 bez turba!)

Hledal jsem, čím to je, že se stahování vleče jak slimák v medu, a Google mi byl nápomocný. Bylo to divné&#8230; Domů mi vede symetrický 100Mbit, notebook na tom samém switchi stahuje bez problémů přes osm mega (MB) za sekundu, tak proč herdek&#8230;? Klíčová slova &#8220;PSN slow&#8221; samozřejmě odhalila, že v tom nejsem sám (jupí), že takový problém má spousta lidí (mno&#8230;), a že existuje několik &#8220;zaručených&#8221; návodů na řešení (změnit DNS, použít proxy, &#8230;), z nichž všechny se ukázaly jako neúčinné. Nakonec pomohlo, naprosto paradoxně, odpojit kabel a nechat pracovat PS3 přes wifi &#8211; rychlost vyskočila na únosný megabajt za sekundu.

Samotné hraní je pak velmi podobné XBoxu. Co taky očekávat, že?

Proč si tedy pořizovat druhou konzoli? Má to cenu?

No &#8211; má. Některé hry jsou pouze pro PS3. Shodou okolností často ty nejlepší. Heavy Rain, Infamous, Uncharted, nebo aktuální hit The Last of Us. A &#8211; ano, jsou TAK dobré, že se vyplatí si kvůli nim koupit PS3.

Na všechnpo ostatní je tu XBox360.

<div id="google_plus_one">
  <g:plusone></g:plusone>
</div>

<div id="fb_send_like">
</div>