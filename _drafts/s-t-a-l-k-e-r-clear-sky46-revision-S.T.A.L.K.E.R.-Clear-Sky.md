---
id: 48
title: S.T.A.L.K.E.R. Clear Sky
date: 2011-09-29T17:27:39+00:00
author: Martin Malý
layout: revision
guid: http://www.oldplayer.cz/46-revision/
permalink: /46-revision/
---
Celé léto se na nového STALKERa těším, a teď nějako nevím&#8230;

Preview nadšené, první videa úžasná, trailery ukazující naprosto věrné ztvárnění reálné krajiny – to všechno přispívalo k tomu, že jsem se na nového Stalkera s názvem Clear Sky ([koupit](http://www.xzone.cz/nahledgame.php3?idg=2036&a_aid=gamer)) docela těšil&#8230; Dokonce jsem ho už už předobjednal. Měl vyjít na konci srpna, teď prý začátkem září, takže by tu každým dnem měl být&#8230; a dneska přišlo nepříjemné překvapení.

Ne že by snad stále neměl být&#8230; ale první recenze finálního výtvoru nejsou tak nadšené. Je to jen _syndrom druhého dílu_?

PC Gamer ve své [recenzi](http://www.computerandvideogames.com/article.php?id=196325) nového _Stalkera: Clear Sky_ strhal a dal mu hodnocení jen 6.8 z 10. Což, to by nemusela být žádná tragédie, kdyby&#8230;

&#8230; kdyby jednou ze zásadních výhrad nebyla &#8220;ztráta atmosféry&#8221;. Kdyby to byly technické chyby, ty pal čert, ty opraví patche. Ale přiznejme si – bez té úžasné atmosféry, která vládla ve Shadow of Chernobyl, by první S.T.A.L.K.E.R. byl jen průměrná FPS s RPG prvky a s nijak extra grafikou.

Podle recenzenta z PC Gameru je nyní atmosféra bez napětí, beze strachu a spíš taková &#8220;střílecí&#8221; než &#8220;horrorová&#8221;.

Jinak je prý všechno hezké, grafika pěkná, nová monstra správně&#8230; monstrózní, ale celek je víc &#8220;hra&#8221;.

Eurogamer [píše](http://www.eurogamer.net/article.php?article_id=228698) v podstatě totéž, dává 7 z 10 a zmiňuje některé nelogičnosti ve hře. Na závěr recenze píše, cituji: &#8220;_Stalker&#8217;s always been a survival-horror game where some of the worst creatures of horror are humans, and you have to scrimp and save to survive. But Clear Sky takes it too far – when your resources are as limited as they regularly are, you fall back on the one resource you always have plenty of: the quick-save. That said, when other horror aspects like the underground missions have been minimised and the comedic aspect of the people you meet have been pumped up, you wonder if they were just confused_.&#8221;

To ještě nemusí nic znamenat, recenzenti bývají prapodivná cháska, ale pokud se nový Stalker opravdu odklonil od &#8220;atmosféričnosti&#8221; směrem ke &#8220;střílečce&#8221;, dost by mě to zamrzelo.

Uvidíme za pár dní, doufám že nebude tak zle&#8230; Ale červíček hlodá&#8230;

<div id="google_plus_one">
  <g:plusone></g:plusone>
</div>

<div id="fb_send_like">
</div>