---
id: 841
title: 'Do multiplayeru nechodíme&#8230;'
date: 2013-12-04T07:35:18+00:00
layout: revision
guid: http://www.oldplayer.cz/280-revision-v1/
permalink: /280-revision-v1/
---
Ono to je jako s tím Ravenholmem &#8211; taky do něj člověk nakonec šel, ale kdyby mohl, tak by šel jinudy, protože to fakt nebylo veselé. Stejně tak to je s multiplayerem: Jo, hrál jsem ho, ale jen proto, abych měl dobré argumenty, proč ho už hrát nechci.

Když jste Opravdový Hráč, máte kámoše Opravdové Hráče a máte na hraní času neurekom, tak to vidíte jinak. Místo toho, abyste šli do rockového klubu, zkalili se, zčadili a ráno zjistili, že jste se probudili v posteli u nějaký holky, kterou jste, přísámvuch, nikdy neviděli, ale protože zná vaše jméno, tak se asi už znáte, tak místo toho sedíte u počítače a paříte multiplayerové hry. Měli byste to dělat obráceně, lidi, fakt že jo. Pokud budete nejdřív hrát a později chodit do rockových klubů, snadno se vám může stát, že na vás budou pokřikovat Ropotámo, zkalíte se už druhou tequilou, když pokouříte, nepoznáte rozdíl, a ráno se probudíte v posteli u nějaké dámy a budete si, bohužel, pamatovat naprosto všechno. A vaše vlastní tělo vám to bude ještě do pozítří připomínat, nemluvě o manželce, která vám to bude připomínat ještě napřesrok.

<div id="attachment_281" style="width: 510px" class="wp-caption aligncenter">
  <a href="http://www.oldplayer.cz/wp-content/uploads/2011/10/ropotamo.jpg"><img class="size-full wp-image-281" title="ropotamo" src="http://www.oldplayer.cz/wp-content/uploads/2011/10/ropotamo.jpg" alt="" width="500" height="386" srcset="https://oldplayer.cz/wp-content/uploads/2011/10/ropotamo.jpg 500w, https://oldplayer.cz/wp-content/uploads/2011/10/ropotamo-300x231.jpg 300w" sizes="(max-width: 500px) 100vw, 500px" /></a>
  
  <p class="wp-caption-text">
    Mesjé Ropotámo - v mládí hrál multiplayery, k stáru dohání zameškaná rokenrolová léta.
  </p>
</div>

Ne, ne, kdepak, správné pořadí je to obrácené. Nejdřív rockovat, pak multiplayeřit. Měli byste se sebrat a odejít do těch klubů a k multiplayerům pustit nás, veterány. Děláte to jen kvůli sobě!

Dobře, kecám, děláte to trochu i kvůli mně. Já vám totiž něco prozradím, jo? Já **nemám rád multiplayer &#8211; kvůli vám!** Fakt. Kdysi jsem něco zkusil, jenže jsem si neuvědomil, že vy jste šulíni nemytí, co u toho sedí nonstop už čtvrtým rokem, takže jen co jsem se někde materializoval, tak jsem dostal z pěti metrů mezi oči dřív, než jsem stačil zalehnout nebo se aspoň podívat, kdo že mě to sejmul. A pak zas. A zas. A znovu. A zase. A ještě jednou. (Zatím uběhlo tak 30 sekund hry, včetně respawnů)

Neny funny, neny sabafne, to leda tak nasere. Stejné to je při &#8220;LAN párty&#8221; &#8211; VY to hrajete, JÁ ne. JÁ jsem zlikvidován během pár vteřin. Potřebuju se to naučit a trénovat. Nemůžu to ale natrénovat, protože jsem snadný cíl, a na nějaké &#8220;Hej, hej, do mě nestřílejte, já se učím&#8221; vy kašlete.

Došlo mi, že musím najít partu stejně (ne)zkušených, jako jsem já. Vytvořit hen ten tým. Nebo klan. Nebo družstvo (či jak se tomu říká). A tady jsem narazil na problém. Nevím, jestli to víte, ale čím je člověk starší, tím větší má problém sehnat lidi, kteří by: 1. chtěli hrát stejnou počítačovou hru, 2. ve stejný čas, 3. pravidelně. Když už člověk sežene dva, tři další, kteří jsou na stejné úrovni, mají stejnou hru a výjimečně mají všichni dvě hodiny času VE STEJNOU DOBU (což je větinou &#8220;příští měsíc, poslední úterý, od půl jedenácté v noci&#8221;), tak jeden z nich na to zapomene, druhý musel odjet a třetí se po dvaceti minutách odpojí, protože je odvolán k plnění manželských povinností (vy ještě věříte, že jde o sex? Ha, ha, ha&#8230;)

Tak zas sedíte u joysticku sám jako Jakeš v plotě a zkoušíte, jestli by to třeba nešlo s těmi mladšími. Nešlo, fakt ne. Mají trénink, sedí u toho nonstop už čtvrtým rokem. Zdržujete je, pokud jste ve stejném týmu. Pokud jste v jiném týmu, jste pro ně snadný cíl.

Prý jsou i veřejné servery, kde si nezkušení dávají sraz a získávají zkušenosti (sakra, já vím, takhle napsané to vypadá hodně blbě). Pravda je taková, že tam neustále jsou dva nebo tři idioti, co mají natrénováno, naběhnou na nováčky a pokosí je jako jarní louku. He, he, děsná prdel, musíte si zvykat, hra je těžkej chleba, cha cha&#8230; _Leda nasrat, frajere&#8230;_

Zbývá nám jediné &#8211; poctivě hrát singleplayer, nabýt zkušeností na úroveň Nightmare, a pak se do vás pustit&#8230;

Jenže s tím je problém. Za to mi to totiž nestojí. Hra mě má bavit. Nechci být jejím otrokem. Pardon, _progamerem_. Takže mám _multiplayerovou slepotu_ a všechna hodnocení multiplayerů přeskakuju. (Jo a taky ho tu nikdy hodnotit nebudu &#8211; teď už víte proč.) Já chápu, že je to &#8220;zábava s přáteli&#8221;, ale mí přátelé jsou trošku jiní než vaši. Jak? Třeba v první řadě jsou starší.

Ne že bych multiplayer nehrál nikdy. Hrál. U strategických her kdysi, a teď za posledních deset let zrovna letos. Jenže &#8211; to byl [Portal 2](http://www.oldplayer.cz/portal-2/), tam není účelem zlikvidovat soupeře, ale kooperovat. Navíc jsem měl spoluhráče na stejné úrovni, se kterým se známe a se kterým dokážeme kooperovat (pozdravte všichni [Pixyho](http://pixy.cz)).

Ani MMORPG mě nebaví. Jsem založením individualista a domlouvat se s někým, kudy na draka, je _na draka_. Fakt a naprosto vážně &#8211; pustit se do hry u nás znamená, že _zrovna teď mám 30 minut času, ale možná míň, nebo taky u toho zkejsnu na hodinu, ale na pět minut si odskočím, až mě zavolaj&#8230;_ Tohle je taky jedna věc, kterou jako staří hráči zjistíte. Děkujeme za spoustu checkpointů, za krátký mise a za singleplayer, protože do multiplayeru nám není dáno&#8230;

Na druhou stranu &#8211; až dojde na konfrontaci, tak můžu říct: Sice jsem nehrál Counter Strike, ale _jednou jsem šel do Kotelny a u dveří jsem potkal Amrita Sena&#8230; Když jsem se po čtrnácti dnech probral u nějakých dvou holek na kolejích na Jižáku&#8230;_

Hele, a víte, že mě ten multiplayer vlastně ani nemrzí&#8230;?

<a name="pd_a_5625772"></a> 

<div class="PDS_Poll" id="PDI_container5625772" style="display:inline-block;">
</div>

<div id="PD_superContainer">
</div>

<noscript>
  <a href="http://polldaddy.com/poll/5625772">Take Our Poll</a>
</noscript>

<div id="google_plus_one">
  <g:plusone></g:plusone>
</div>

<div id="fb_send_like">
</div>