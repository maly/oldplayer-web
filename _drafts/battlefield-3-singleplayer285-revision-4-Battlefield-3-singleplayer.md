---
id: 293
title: Battlefield 3 (singleplayer)
date: 2011-10-31T13:13:59+00:00
author: Martin Malý
layout: revision
guid: http://www.oldplayer.cz/285-revision-4/
permalink: /285-revision-4/
---
Jak Rusák s Amíkem zachránili svět před teroristy z Iráku, Íránu, CIA, FBI, Mossadu, GPU a reklamní agenturou, co vymyslela reklamu na koňskou mast s Jiřinkou. Tentokrát s HD grafikou a patosem. Deset hodin přijatelné singleplayerové střílečky.

Na úvod si probereme děj hry, zápletku, psychologii postav a zasazení do kontextu sociálního diskurzu v postmoderním světě: **Je to střílečka!**

<div class="alignright">
  <h4 class="alignright">
    XZone
  </h4>
  
  <p>
    <a href="http://www.xzone.cz/hledat.php3?search=Battlefield%203&a_aid=gamer&a_bid=8aeae6b7" target="_top"><img title="bf3_100x157" src="http://www.xzone.cz/images/upoutavky/bf3_100x157.jpg" alt="bf3_100x157" width="100" height="157" /></a><img style="border: 0;" src="http://www.xzone.cz/affiliate/scripts/imp.php?a_aid=gamer&a_bid=8aeae6b7" alt="" width="1" height="1" />
  </p>
</div>

Tak, to bychom měli. A teď vážně: hra připomíná CoD:MW. Silně. Můžete se na to dívat tak, že &#8220;vykrádá osvědčený postup&#8221;, nebo tak, že máte dalších iks hodin zábavy ve stejném stylu. Preferuju druhý pohled &#8211; CoD:MW mám rád, rád si střihnu podobnou akci a frflání nad neoriginalitou nechám recenzentům a herním fanouškům.

Singleplayerová kampaň ([proč ne multiplayer?](http://www.oldplayer.cz/do-multiplayeru-nechodime/)) je rozdělená na mise, které dohromady spojují scény od výslechu vojáka Blackburna. Něco provedl, a u výslechu si na to vzpomíná (&#8220;To bylo tak&#8230;&#8221;). Každá vzpomínka představuje jednu misi, které poodhalí, co se tenkrát vlastně stalo. A pak to vyšetřovatel shrne, položí další dotaz, a Blackburn praví: &#8220;to bylo tak&#8230;&#8221;

Někdy hrajete misi za vypravěče (Blackburna), ale zahrajete si i za jiné postavy. Mise rozhodně nejsou všechny na jedno brdo &#8211; rozbořené město, poušť, New York, Paříž, Teherán, &#8230; ve hře si zajezdíte tankem, v jedné misi budete obsluhovat zbraňové systémy v letadle (s velmi pěknou simulací startu katapultem z letadlové lodi), někde budete pobíhat jako bigoš se samopalem, jindy zase budete pomáhat mariňákům coby snajper. Zkrátka nudit se nebudete.

[<img class="aligncenter size-large wp-image-287" title="battlefield_3_6" src="http://www.oldplayer.cz/wp-content/uploads/2011/10/battlefield_3_6-600x338.jpg" alt="" width="600" height="338" srcset="https://oldplayer.cz/wp-content/uploads/2011/10/battlefield_3_6-600x338.jpg 600w, https://oldplayer.cz/wp-content/uploads/2011/10/battlefield_3_6-300x169.jpg 300w, https://oldplayer.cz/wp-content/uploads/2011/10/battlefield_3_6.jpg 656w" sizes="(max-width: 600px) 100vw, 600px" />](http://www.oldplayer.cz/wp-content/uploads/2011/10/battlefield_3_6.jpg)

O to, že se nebudete nudit, se postará, bohužel, i sada veselých bugů. Totiž: BF3 má nový a naprosto kůlovoučný engine Frostbite 2, který jednak vypadá graficky zcela úžasně, pak taky nabízí možnost ničit prostředí (stoupnout si za dřevotřískovou desku rozhodně neznamená být v bezpečí) a v neposlední řadě umožňuje některé kreativní kousky, způsobené nedostatečným odladěním (XBox360). Například pohled na vašeho kolegu zevnitř jeho těla (že by první kreativní použití endoskopie?) &#8211; to když jste zalehlí za bednou, kde se má, podle skriptů, skrýt i váš kolega. Prostě přiběhne, zaklekne, a pokud je příhodná konstelace bitů, ocitne se vaše hlava uvnitř jeho těla, protože prostě nezafungoval bounding box. Jednou se nám podařilo promáčknout kolegu skrz betonový sloupek (ale zase z něj vylezl, na rozdíl od MoH).

<div class="alignright">
  <h4 class="alignright">
    XBox
  </h4>
  
  <p>
  </p>
</div>

Pokud v místnosti visí nějaký závěs, neprojdete skrz něj, ani pod ním neprolezete. Občas narazíte do neviditelné zdi. No a taky se mi dvakrát stalo, že se něco nestalo, když se to stát mělo &#8211; například v misi s letadlem jsem zničil pozemní cíle, a nic! Furt jsem kroužil jak brundibár, opakoval jsem nálety, a furt se nic nestalo. Po pěti minutách jsem pochopil, reloadnul od posledního uloženého místa, a najednou to šlo na první pokus.

Ale dál už tu mám jen samá pozitiva a sociální jistoty: autosave ukládá dostatečně často, ale zas ne tak, aby byla hra procházkou růžovým sadem. Obtížnost je přiměřená, žádné místo jsem neprocházel víc než desetkrát. Hra se drží osvědčeného principu &#8220;voják si průstřely vyléčí tak, že si lehne a počká&#8221;, a v zásadě se herní zážitek výrazně neliší od toho, co zažijete s jinými CoD:MW-like hrami.

Minihry (ubránit se přepadení ze zálohy, ubránit se útoku nožem&#8230;) jsou &#8211; no, napsal bych, že &#8220;vhodně doplňují a přinášejí odreagování&#8230;&#8221;, ale ony, přinejlepším, &#8220;doplňují&#8221;. Zmáčkněte A, zmáčkněte B, zmáčkněte RB a zmáčkněte LT, když to nestihnete, padouch vás přemůže, když to stihnete, přemůžete padoucha. Na postřeh dobrý, pro nás, co místo RT permanentně mačkáme LB (asi nějaká asociace s &#8220;levým tlačítkem myši&#8221;) občas nepohodlné.

A taky patos&#8230; Dva vojáci, co mohou změnit svět! Natruc politikům a špionům! Ach! A za monolog &#8220;_mám nemoc z ozáření, nevím jak dlouho ještě budu žít, jestli týden, nebo deset let_&#8221; dávám dramaturgického bludišťáka! (Ten monolog je totiž pronášen ve chvíli, kdy se dotyčný hodlá zastřelit. Myslím, že zcela přesně věděl, že bude žít už jen zhruba 37 sekund!)

Herní doba byla docela krátká &#8211; v pátek odpoledne, v sobotu ráno, v sobotu odpoledne, v neděli dopoledne. Jestli dobře počítám, tak okolo osmi hodin. Pro singlehráče to asi moc nebude, pokud nezačnou vycházet DLC mise. Ale jako oddychovka na víkend i pro singleplayera určitě ano.

_(Pro pořádek ještě zmíním, že hra má české titulky.)_

<a name="review"></a>

<div class="review">
  <h2>
    Shrnutí
  </h2>
  
  <div class="mainbox">
    <div class="procons">
      <table border="1">
        <tr>
          <th>
            Plusy
          </th>
          
          <td>
            FPS, jak je známe a máme rádi
          </td>
        </tr>
        
        <tr>
          <th>
            Mínusy
          </th>
          
          <td>
            Několik chybek v engine; krátká herní doba, další SP mise nejasné
          </td>
        </tr>
        
        <tr>
          <th>
            Verdikt
          </th>
          
          <td>
            Na víkendovou zábavu? Naprosto ideální!
          </td>
        </tr>
      </table>
    </div>
    
    <table class="review_grid">
      <tr>
        <td class="review_label">
          Hodnocení
        </td>
        
        <td>
          <div class="rating_bg" style="width: 450px">
            <span class="rating_bar" style="width: 337.5px;"><span class="rating_bar_content">75%</span></span>
          </div>
        </td>
      </tr>
    </table>
  </div>
</div>

<a href="http://www.xzone.cz/hledat.php3?search=Battlefield%203&a_aid=gamer&a_bid=6aaecb1c" target="_top"><img title="bf3_520x160" src="http://www.xzone.cz/images/upoutavky/bf3_520x160.jpg" alt="bf3_520x160" width="520" height="160" /></a><img style="border: 0;" src="http://www.xzone.cz/affiliate/scripts/imp.php?a_aid=gamer&a_bid=6aaecb1c" alt="" width="1" height="1" />

<div id="google_plus_one">
  <g:plusone></g:plusone>
</div>

<div id="fb_send_like">
</div>